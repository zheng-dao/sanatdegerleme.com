<p>Paul Gauguin sanat doğrulamasını gerçekleştiriyoruz. Paul Gauguin değerlendirmesi. Paul Gauguin orijinallik sertifikaları (COA). Paul Gauguin analizi, araştırma, bilimsel testler, tam sanat doğrulamaları. Paul Gauguin'inizi satmanıza yardımcı olacağız veya sizin için satacağız.</p>
    <img src="image/gauguin/gau1.png">
<h2>Tahitili Kadınlar</h2>
   <img src="image/gauguin/gau2.png">
<h2>Sahilde At Binenler, 1902</h2>
 <img src="image/gauguin/gau3.png">
<h2>Deniz Kenarında</h2>
 <img src="image/gauguin/gau4.png">
<h2>Çiçekli Kadın</h2>
<p>Modern sanatın babalarından biri olarak anılan Paul Gauguin yeni nesil ressamlara bir miras bıraktı. Natüralizmi benimsemedi ve hatta doğayı yalnızca bir arka plan ya da soyut imgeler yaratmak için bir kaynak olarak kullanarak reddetti. Gauguin İzlenimcilikle ilgilenmedi ve Sentetizm adında daha az natüralist bir tarzı benimsedi. Sanatçının kullandığı renk motifleri eserlerinde gizemli bir etki yarattı.</p>
<p>Paul Gauguin 1848'de doğdu. Kariyeri esasen sanatla başlamadı. Aslında o bir denizciydi ve sonrasında da Paris'te başarılı bir borsa simsarı oldu. 1874'de resimle ilgilenmeye başladı. 35 yaşına girdiğinde ise dikkatini tamamen sanatına verdi. İşine öyle bir odaklandı ki karısını ve çocuklarını dahi terk etti.</p>
  <img src="image/gauguin/gau5.png">
<h2>Alyscamps</h2>
   <img src="image/gauguin/gau6.png">
<h2>Otoportre</h2>
<p>1879-1886 yılları arasında Gauguin İzlenimcilerin sergisinde yer aldı. Panama ve Martinique'e doğru denize açılmaya karar verdi çünkü medeniyetin ortasında zehirleniyormuş gibi hissediyordu. Ne yazık ki hastalandı ve Fransa'ya dönmek zorunda kaldı.</p>
<p>1888'de Gauguin'in tarzı evrilmeye başladı. Japon baskıları ve mozaik camlarından ilham aldı. Bu dönemde düz imgeler ve canlı renkler kullanmaya başladı. Bunları da ilkel temalarla ya da son derece sembolik konularla birleştirdi. 1891'de 30 tablo sattı ve Tahiti'ye gidip burada resim yaptı ve otobiyografik bir roman yazdı. Bir yıl sonra Fransa'ya döndüğünde eserlerini sergiledi ama hala pek para kazanamıyordu.</p>
<p>Gauguin’in hayatının son yılları acı dolu geçti. Resimleri daha cüretkar ve güçlü bir hal aldı. Fakirdi, frengiden ölüyordu ve intihara meyilliydi. Hatta intihar etmeyi denedi ama istediği sonucu elde edemedi. Başarısız intihar girişiminden sonra da ölümüne dek beş yıl daha resim yapmaya devam etti. Geç dönem eserlerinde renklerle yaptığı cüretkar denemeler de esasında Fovizme zemin hazırlamış oldu.</p>
<p>Gauguin'in eserleri günümüzde popülaritesini koruyor. Birleşik Devletlerde yer alan en ünlü eserleri arasında "Tanrının Günü" ve "Nereden geliyoruz? Biz neyiz? Nereye gidiyoruz?" yer alır.</p>
<p>Gauguin’in sanatına bir bütün olarak bakıldığında her bir eserinde benzer tek bir alt anlam görülür. Gauguin’in kendini medeniyetin kötülüklerinden kurtarma arzusu gerçekten de resimlerinde ince ince kendini belli eder. Her eserinde medeniyetten kurtulma çabasıyla ilgili bir unsur bulunduğu görülebilir. Külliyatında İzlenimciliğin izleri görülür ama o, her şeyden çok bir sembolisttir. Yarattığı eserler medeniyetten çok uzak bir gerçekliğin hayalini bize gösterir.</p>
    <img src="image/gauguin/gau7.png">
<h2>İsa Zeytin Bahçesinde</h2>
   <img src="image/gauguin/gau8.png">
<h2>Gauguin’in Kızı Alice'in Portresi</h2>
    <img src="image/gauguin/gau9.png">
<h2>Mandolinle Natürmort</h2>
   <img src="image/gauguin/gau10.png">
<h2>İki Kafa</h2>
<p>Resimlerinin yanı sıra Gauguin etkileyici taş baskı eserler ve bazı çömlekler de ortaya koymuştur.</p>
<h2>Gauguin Keşfi</h2>
<p>Kopenhag. Fransız sanatçı Paul Gauguin'in oğullarından birini tasvir ettiği bir büst Danimarka'da bu büstü habersizce Noel dekorasyonu olarak kullanan bir ailenin evinde ortaya çıktı.</p>
<p>Bu eser Kopenhag yakınlarındaki Ordrupgaard Müzesi'deki büyük Gauguin sergisine eklendi.</p>
<p>Aile koleksiyonunuzda bulunan bir tabloyla ilgili hala şüphede misiniz? Bize ulaşın…belki de eser Paul Gauguin'e aittir.</p>