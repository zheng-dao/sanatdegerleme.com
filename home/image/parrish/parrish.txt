
<p>Elinizde Maxfield Parrish’e ait bir tablo ya da illüstrasyon olduğunu mu düşünüyorsunuz?</p>
<p>Bizler Maxfield Parrish eserlerinin özgünlük tasdikini yapıyoruz. Maxfield Parrish eserlerine değer biçme. Maxfield Parrish özgünlük belgesi (COA). Maxfield Parrish analizi, araştırması, bilimsel testler, tam sanat eseri tasdik işlemi. Maxfield Parrish eserinizi satmanıza yardım edebilir veya eseri sizin için satabiliriz.</p>
<img src="image/parrish/parrish1.png">
<h2>Coşku</h2>
<p>Maxfield Parrish illüstrasyonun Altın Çağında doğmuş Amerikalı bir ressamdı. Frederick Parrish adıyla Pennsylvania, Philadelphia’da doğan Parrish annesinin kızlık soyadı olan “Maxfield”ı kendi profesyonel ismi olarak kullandı. Parrish ebeveynlerinin teşvikiyle daha küçük bir çocukken çizim yeteneğini ortaya koydu. Sonradan Parrish Harvard Üniversitesi’ne ve Pennsylvania Güzel Sanatlar Akademisi’ne gitti.</p>
<img src="image/parrish/parrish2.png">
<h2>Udiler</h2>
<p>Parrish’in resim tarzını sınıflandırmak zordur. Sanatçı tarzını hiçbir sanat ekolüne bağlı görmemiş, hiçbir sanat grubuna da katılmamıştır. Ayrıca Parrish’in izinden gittiği ya da taklit etmeye çalıştığı sanatçılar da olmadığı resimlerde görülür ama onun tarzı kesinlikle Art Deco tarzının müjdecilerinden sayılır. Bununla beraber Parrish Rafaelcilerden önceki İngiliz ressamların eserlerini incelemiştir ve özellikle Lord Leighton’ın eserlerine hayran kalmıştır. Sanatçının muhteşem tekniklerle ve olağanüstü hayal gücüyle yarattığı eserleri hem geleneksel, hem sihirlidir. Sanatçı resimlerindeki figürleri fotogerçekçi bir üslupla tasvir etmiş olsa da resmettiği mekanlar gerçeğin çok ötesindedir. </p>
<img src="image/parrish/parrish3.png">

<h2>Pandora</h2>
<img src="image/parrish/parrish4.png">
<h2>Külkedisi</h2>
<p>Parrish’in sanat kariyeri 1897’de L.Frank Baum’un “Mother Goose in Prose” adlı kitabını resimlemek üzere aldığı siparişle başladı. Böylece bu kitap Parrish’in resimlediği onca kitabın ilki oldu. Günümüzde Parrish’in resimlediği kitaplar hala büyük koleksiyon değeri taşıyor. 1800’lerin sonundan 1920’lere Parrish, dergiler ve reklamlar için illüstrasyonlar yapmaya devam etti. Fakat 1920’lerde Parrish illüstrasyona bir ara verip resme odaklanmaya karar verdi. </p>
<img src="image/parrish/parrish5.png">
<h2>Kanyon</h2>
<p>En başta Parrish  fantastik mekanlar resmediyor, bazen resimlerine hermafrodit nü figürler ekliyordu. Bu resimler kartpostallarda ve takvimlerde de kullanıldı ve Parrish bunlardan kazandığı telif ücretiyle bir süre rahat bir hayat sürdü. </p>

<h2>Minik Kuş</h2>
<img src="image/parrish/parrish6.png">
<h2>Yıldızlar</h2>
<p>1930’larda Parrish manzara resimlerine odaklanmaya başladı. Manzaraları, bu resimlerden önce yaptığı daha fantastik kompozisyonlar kadar tutulmadı ama yine de bu eserlerden kâr etti. Parrish 1960’ta modeli ve ömür boyu partneri olan Susan Lewis ile evlenene dek resim yapmaya devam etti.</p>
<img src="image/parrish/parrish7.png">
<h2>Arizona</h2>
<img src="image/parrish/parrish8.png">
<h2>Kışın Bir Dağ Çiftliği</h2>
<p>Parrish adı üstünde “Parrish mavisi” rengiyle de ünlü olmuştur; bu rengi resimlerine kat kat vernik sürerek elde etmiştir. Bu, Parrish’in resimlerindeki pırıl pırıl, sihirli ışık efektini oluşturmak için sık sık kullandığı bir yöntemdi.</p>
<img src="image/parrish/parrish9.png">
<h2>Prens</h2>
<p>Parrish kariyerinin neredeyse tamamında New Hampshire, Cornish yakınlarındaki “The Oaks” adlı mülkünde yaşadı ve resimlerinde sıklıkla evinin çevresindeki ağaçlık alanlardan ilham aldı. Cornish sonradan, kısmen Parrish’in burada bulunmasından dolayı, bir nevi sanatçı kolonisi haline geldi. Parrish ayrıca resmine başlamadan önce ışıklandırma teknikleri üzerinde çalışmak üzere sık sık resimlerindeki binaların modellerini çıkarırdı.  </p>
<img src="image/parrish/parrish10.png">
<h2>Huzurlu Gece</h2>
<p>Parrish şüphesiz ki Amerika’nın en çok sevilen sanatçılarından biridir. Söylenenlere göre sanatçının kariyerinin zirvesi olan 1920’lerde Amerika’da her dört evden birinin duvarında Parrish’e ait bir resim ya da baskı asılıydı. 1935’te Parrish illüstrasyon başına 2,000 dolardan fazla fiyat biçmeye başlamıştı. Parrish, 1940’larda Norman Rockwell’in ortaya çıkışına dek belki de zamanının en ünlü Amerikalı ressamıydı. Eserleri öylesine popülerdi ki sanatçının “Tan Vakti” adlı resminin baskılarının gelmiş geçmiş en çok satan eserlerden biri olduğu düşünülüyor. </p>
<img src="image/parrish/parrish11.png">
<h2>Tan Vakti</h2>
<p>Evinizdeki fantastik bir resim ya da çizimin kimin olduğunu merak mı ediyorsunuz? Bize ulaşın…belki de eser Maxfield Parrish’e aittir.</p>
