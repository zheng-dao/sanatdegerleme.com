<p>Jackson Pollock sanat kimlik doğrulaması yapıyoruz. Jackson Pollock değerlendirmesi. Jackson Pollock orijinallik sertifikaları (COA). Jackson Pollock analizi, araştırma, bilimsel testler, tam sanat doğrulamaları. Jackson Pollock'unuzu satmanıza yardımcı olacağız veya sizin için satacağız.</p>
 <img src="image/pollock/pollock1.png">
<h2>Sanatçı Resim Yaparken</h2>
<p>Jackson Pollock (1912-56) bir ressam, resim baskıcı ve heykeltıraştı. Pollock Wyoming, Cody'de sefalet içinde doğdu. Sanatçının çocukluğu boyunca ailesi Amerika'nın Batısında dokuz defa taşındı. Çocukken uzun bir süre Arizona, Phoenix'te yaşadı ve burada Pima ve Maricopa kabilelerinin sanatıyla tanıştı. Phoenix'te Pollocklara yakın oturan ailelerden biri Japondu. Onlar sayesinde Pollock ilk defa Asya sanatını görmüş oldu.</p>
<p>Pollock girdiği her okuldan uzaklaştırma aldı.  Los Angeles, El Sanatları Lisesi'ndeki öğretmeni Pollock'un sanat ilgisini uyandıran kişi oldu ama Pollock en nihayetinde okuldan atıldı ve asla mezun olmadı.</p>
  <img src="image/pollock/pollock2.png">
<h2>Ay Kadın, 1942</h2>
<p>1930 yılının Eylül ayı civarı Pollock New York'a taşındı. Bu dönemde Pollock, Alfred Pinkham Ryder'ın Amerika'nın batısını tasvir ettiği eserlerinden bir hayli etkilendi. Sanatçı ayrıca el Greco'nun tablolarına da ilgi duyuyordu.</p>
<p>Pollock 1935 ve 1942 yılları arasında federal bir sanat projesi için duvar resimleri yaptı. Bu dönemde aşırı alkol tüketmeye ve sinirsel çöküntüler geçirip sık sık ortadan kaybolmaya başladı. Yardıma muhtaç olduğundan defalarca akıl hastanelerine gönderildi.</p>
  <img src="image/pollock/pollock3.png">
<h2>Çay Fincanı </h2>
<p>1940 sıralarında John Graham ve Lee Krasner adlı sanatçılarla tanıştıktan sonra Pollock ilk defa eserlerini sergiledi. İlk önemli galeri sergisi 1942'nin Ocak ayında gerçekleşti. Peggy Guggenheim, galerisine sanat eserleri üretmesi için Pollock'a maaş bağladı. Guggenheim ile anlaşması Pollock’un artık karnını doyurmak için hademelik gibi başka geçici işler yapmak zorunda olmadığı anlamına geliyordu. Pollock’un ilk solo sergisi de 1943 yılında Guggenheim’ın galerisinde gerçekleşti. Bu sergi basından ve New York sanat dünyasından büyük ilgi gördü. Sergi hakkında New York Times, New Yorker, Partisan Review, Art News, Nation ve daha başka dergilerde yazılar yayınlandı. Clement Greenberg adlı eleştirmen Pollock’un eserlerini sıklıkla överek sanatçıya destek çıkıyordu. Ama yine de Pollock’un eserleri pek satmıyordu.</p>
<p>1945'te Pollock, Lee Krasner ile evlendi. Bundan kısa süre sonra da Manhattan'dan ayrılıp Long Island'ın en doğusuna gittiler. 1946 yılının yaz aylarında Pollock yerde resim yapmaya başladı. 1946'nın sonlarında ya da 1947'de Pollock damlatma resimlerini yapmaya başladı. James Whistler, Hans Hofmann, Max Ernst ve Andre Masson gibi sanatçılar damlatma tekniğini kullandılar ama bunu sınırlı olarak yaptılar. Sanatçının bir çağdaşı, hatta bazen arkadaşı da olmuş Willem de Kooning'in sözleriyle, Pollock "buzları kırdı". 1947 ve 1951 arasındaki dönem Pollock’un resimlerinde insan ya da hayvan figürlerine yer vermediği tek dönemdi.</p>
<p>Bu dönem Pollock’un Amerika'daki en ünlü sanatçı, hatta gerçek anlamda şöhret olan ilk sanatçı olduğu dönemdi. Life dergisi onu yazdı; Hans Namuth, Rudy Burckhardt ve Arnold Newman onun fotoğraflarını çekti. Namuth, Pollock’u resim yaparken gösteren bir film çekti. Pollock'un tuval etrafındaki zarif hareketlerini konu olan bu filmi görmesi üzerine sanat eleştirmeni Harold Rosenberg Soyut Dışavurumculuğun resim yapmaktan değil "bir dizi eylemden" oluştuğunu söyledi.</p>
  <img src="image/pollock/pollock4.png">
<h2>1948</h2>
<p>Pollock aynı dönemde New York'ta, Betty Parson'ın galerisinde sergi vermeye başladı. Tabloları pek satmıyordu ama sergi açılışları kalabalık oluyordu. 1950'de Namuth filmi bitirdikten sonra Pollock, iki yıllık bir boşluğun ardından tekrar aşırı alkol tüketmeye başladı. Pollock’un arkadaşı, bir koleksiyoncu ve sanatçı olan Alfonso Ossorio, Long Island'a Pollock’a yakın bir yere taşınıp bazı konularda Pollock için temsilcilik yaptı. 1952'de Pollock Sidney Janis Galerisi ile iş anlaşması yaptı. Bu dönemde ortaya koyduğu eserlerin bazıları fırçayla resmedilmiş ve aynı zamanda boya damlatma ve dökme teknikleri de kullanılmıştır.</p>
<p>1954'te Pollock sadece birkaç eser ortaya koydu; 1955'in başında resim yapmayı bıraktı. 1956'nın Ağustos ayında bir araba kazasında öldü. Ölümünden kısa bir süre önce Time dergisi ondan "Boyadöken Jack" diye bahsetti.</p>
<p>Art Experts (Sanat Uzmanları), Jackson Pollock'a ait herhangi bir eserin tasdiki ve esere değer biçilmesi için size yardımcı olmayı gönülden ister. E-posta adresimiz info@artexpertswebsite.com üzerinden bizimle iletişime geçin.</p>
   <img src="image/pollock/pollock5.png">
<h2>Çakışma, 1952</h2>
